2025-05-03 08:18

Tags : [[Primo Levi]]

# Sul fondo

Il brano è tratto da *Se questo è un uomo*. Nel primo libro Levi racconta quanto gli è accaduto nel periodo compreso tra il dicembre del 1943, **quando fu catturato da fascisti**, e il gennaio del 1945, quando l'esercito sovietico libererà i prigionieri superstiti dal compo. 

Il narratore, che coincide con l'autore del brano, che è stato **testimone diretto dei fatti narrati, racconta l'arrivo, insieme a un gruppo di altri prigionieri maschi ebrei, al campo di concentramenti nazista di Auschwitz**, alla fine del mese di febbraio del 1944. È notte, i prigionieri non ricevono informazione ma solo ordini umilianti e degradanti. 

Le autorità delle SS crearono tre campi principali: Auschwitz I, nel maggio del 1940; Auschwitz II (*anche chiamato Auschwitz-Birkenau*) all'inizio del 1942; e Auschwitz III (*o Auschwitz-Monowitz*), nell'ottobre del 1942. Primo Levi viene assegnato al campo di Auschwitz III, collegato a un’industria chimica. 

Ed è proprio in questo contesto che afferma : "*Noi siamo gli schiavi degli schiavi, a cui tutti possono comandare, e il nostro nome è il numero che portiamo sul braccio e cucito sul petto*". 
### L'importanza dei nomi 

Milioni di Ebrei saranno sfruttati per i lavori forzati, mentre la maggior parte verrà mandata direttamente nelle camere a gas. 

Primo Levi è consapevole che il primo scopo del *lager* è quello di **far perdere ai prigionieri la propria identità**, che viene negata e annullata. 

"*Ci toglieranno anche il nome...e se vorremo conservarlo, dovremmo trovare in noi la forza di farlo, di fare sì che dietro al nome, qualcosa ancora di noi, di noi quali eravamo rimanga.*"

Proprio per questo Levi insiste tanto, nel **chiamare le vittime del lager con il nome e cognome**, o con almeno un soprannome. Solo i **carnefici** sono designati attraverso **nomi comuni** : soldati, tedeschi, SS...
Ricordare i nome e poi pronunciarli e metterli per iscritto è uno dei modi attraverso i quali Levi cerca di salvare se stesso e gli altri, facendo rivivere sulla pagina coloro che non ci sono più.

### Il dovere della testimonianza
In un contesto come quello dei lager, Levi reagisce con una straordinaria **vitalità**, che continua a manifestarsi anche al suo ritorno a casa, quando sentirà **il dovere e l'esigenza di testimoniare con la scrittura la sua esperienza**. Levi non assume mai l'atteggiamento della vittima, ma cerca sempre di spiegare ciò che ha visto, con l'obiettivo di rendere gli altri partecipi, facendo loro capire che cosa è successo.

### Accenni alla poesia Dantesca
È significativo, a questo proposito, che Levi ricorra alla ***Commedia di Dante*** per rappresentare la struttura a la funzione del lager, un vero e proprio *inferno*, al cui ingresso si trova un cartello che annuncia la perdita di ogni speranza. E proprio grazie a Dante che Levi riesce a esprimere, nel capitolo intitolato *il canto di Ulisse*, la sua scoperta della letteratura, a cui attribuisce un **ruolo salvifico,** poichè consente all'uomo di conservare la proprio umanità anche in condizione come quelle vissute dai prigionieri dei lager.
## References

- 