2025-06-13 11:55

Tags : [[Eugenio Montale]]

# Non chiederci la parola che squadri da ogni lato - Montale

_**Non chiederci la parola che squadri da ogni lato**_ è una [poesia](https://it.wikipedia.org/wiki/Poesia "Poesia") scritta nel [1923](https://it.wikipedia.org/wiki/1923 "1923") da [Eugenio Montale](https://it.wikipedia.org/wiki/Eugenio_Montale "Eugenio Montale").

Apre l'omonima sezione nell'opera _[Ossi di seppia](https://it.wikipedia.org/wiki/Ossi_di_seppia "Ossi di seppia")_.

---
## Testo della poesia
*Non chiederci la parola che squadri da ogni lato*  
*l'animo nostro informe, e a lettere di fuoco*  
*lo dichiari e risplenda come un croco*  
*perduto in mezzo a un polveroso prato.*  
  
*Ah l'uomo che se ne va sicuro,*  
*agli altri ed a se stesso amico,*  
*e l'ombra sua non cura che la canicola*  
*stampa sopra uno scalcinato muro!*  
  
*Non domandarci la formula che mondi possa aprirti*  
*sì qualche storta sillaba e secca come un ramo.*  
*Codesto solo oggi possiamo dirti,*  
*ciò che non siamo, ciò che non vogliamo.*

---
## Commento

Montale si rivolge al consueto interlocutore invitandolo a meditare sulla crisi di certezze dell'uomo contemporaneo, che spesso cade nell'inganno di poter trovare una formula risolutiva (_la parola che squadri da ogni lato_) o una spiegazione sicura alle sue inquietudini e alle vicende della storia.

Celebre rimase il monito finale: "Codesto solo oggi possiamo dirti, / ciò che _non_ siamo, ciò che _non_ vogliamo". In ultima analisi l'unica verità che è data all'uomo è la coscienza dell'impossibilità di avere qualche certezza, ovvero una coscienza in negativo, in un mondo indecifrabile e inconoscibile.

Significativa è in tale ottica la scelta dell'autore di utilizzare i verbi al plurale, per sottolineare la condivisione di questa consapevolezza con l'intero genere umano.
## References

- [[Ossi di Seppia]]