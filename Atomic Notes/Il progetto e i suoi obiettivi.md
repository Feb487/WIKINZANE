2025-06-13 16:45

Tags : [[Esame di Stato]]

# Il progetto e i suoi obiettivi

L’impresa, secondo il Codice Civile (art. 2082), è un’attività economica professionalmente organizzata, orientata alla produzione o allo scambio di beni o servizi. Tuttavia, per raggiungere i propri obiettivi, un’impresa non si limita solo alla gestione quotidiana: spesso deve affrontare iniziative specifiche, temporanee, mirate a introdurre novità, miglioramenti o cambiamenti.

## Il progetto
Ed è proprio in questo contesto che nasce il progetto.
Un progetto è un insieme di attività coordinate e temporanee, finalizzate al raggiungimento di un obiettivo unico e specifico. 

## Il triangolo del triplice vincolo
La gestione di un progetto implica sempre un equilibrio tra tre fattori fondamentali, noti come il
Triangolo del Triplice Vincolo:
*• Tempo: quanto tempo serve per completare il progetto?*
*• Costo: quali risorse economiche sono disponibili?*
*• Ambito (scope): cosa deve essere realizzato?*

Il principio chiave del triangolo del triplice vincolo è che modificare uno di questi elementi ha un impatto sugli altri. Per esempio, se si decide di estendere l’ambito del progetto, è probabile che servano più tempo o più fondi per completarlo correttamente. Questo modello aiuta i project manager a prendere decisioni consapevoli e a comunicare con chiarezza gli effetti delle scelte fatte con gli stakeholder. La gestione efficace del triangolo consente di mantenere alta la qualità del progetto e di garantire che esso sia consegnato con successo.

## Gli obiettivi S.M.A.R.T.
Gli obiettivi sono fondamentali per raggiungere la “destinazione”: ogni impresa e ogni progetto ha uno scopo ben preciso, una meta da raggiungere. Ma non basta avere un'idea generale: per arrivare a destinazione, è necessario definire con chiarezza gli obiettivi. Per farlo in modo efficace, serve pianificazione e metodo. Uno degli strumenti più diffusi ed efficaci in project management è proprio il modello degli obiettivi SMART, che aiuta a rendere gli obiettivi chiari, misurabili e raggiungibili.

Un obiettivo è SMART quando rispetta 5 criteri fondamentali:
1. S – **Specific** (Specifico)
L’obiettivo deve essere chiaro e ben definito, non vago o generico.
Esempio: “Aumentare le vendite online del 15%” è meglio di “Vendere di più”.

2. M – **Measurable** (Misurabile)
Deve essere possibile misurarne i progressi e i risultati, con dati concreti.
Se non puoi misurarlo, non puoi migliorarlo.

3. A – **Achievable** (Raggiungibile)
L’obiettivo deve essere realistico, tenendo conto delle risorse disponibili.
Un obiettivo troppo ambizioso rischia di demotivare il team.

4. R – **Relevant** (Rilevante)
Deve essere coerente con la strategia dell’impresa o del progetto, cioè deve “valere la pena”.
Un obiettivo inutile, anche se raggiunto, non porta valore.

5. T – **Time-bound** (Temporizzato)
Deve avere una scadenza, un termine entro cui dev'essere raggiunto.
Senza una scadenza, un obiettivo diventa solo un desiderio.

Non è tutto lineare quando si crea un progetto, ma in matematica si…
Co
## References

- [[Il parlamento inglese]]
- [[La retta]]