2025-03-09 17:00

Tags : [[Italo Svevo]]

# La coscienza di Zeno

Il romanzo **la coscienza di Zeno** è il terzo ed ultimo romanzo pubblicato da Italo Svevo nella sua vita. La scrittura di quest'ultimo dura 3 anni, dal 1919 fino alle 1922 e la sua pubblicazione avviene nel 1923.

L'opera al contrario dei precedenti romanzi è scritta in prima persona, con la voce del punto di vista del protagonista.

> [!NOTE] Coscienza
> La parola coscienza indica esattamente la consapevolezza che il soggetto ha di se stesso e del mondo esterno con cui e in rapporto, della propria identità e del complesso delle proprie attività interiori

Il libro prende moltissima ispirazione dai pensieri di un'importante psicanalista tedesco, Sigmund Freud, tanto che l'ottavo ed ultimo capitolo è intitolato **Psico-analisi**
## La trama
L'opera narra la storia di Zeno Cosini, un anziano borghese che vive una vita agiata e inconcludente e che si crede malato. Intenzionato a guarire dalla sue nevrosi e sopratutto dal vizio del fumo, Zeno decide di intraprendere una terapia psico-analista. Su suggerimento dello psicoanalista, comincia allora a scrivere la storia della propria esistenza procedendo non in ordine cronologico, ma scegliendo di volta in volta un aspetto particolare : il fumo, l'amore, la famiglia, il lavoro ecc...
Alla fine della sua autobiografia Zeno capisce di essere guarito e per questo interrompe la terapia. Lo psicoanalista per dispetto, decide di pubblicare la sua auto biografia a sua insaputa.
## Il significato dell'opera
Zeno racconta la propria vita facendola sembrare migliore di quello che realmente è. Chi legge nota subito da sè che la versione dei fatti fornita da Zeno è spesso inattendibile, che il resoconto è manipolato, ambiguo, addirittura falsificato. Chi legge dunque è portato a **non fidarsi**,a sospettare di tutto. La figura quindi di Zeno non traspare chiaramente da quello che lui racconta, ma delle sue contraddizioni, lapsus, e bugie. Ne risulta quindi il ritratto di un uomo **mediocre**, che sa di non avere niente da raccontare, ma che ha capito che **non vale la pena scappare dalla vita** (*come ha fatto Alfonso*) o rifugiarsi in un illusione (*come Emilio*). Per Zeno **l'inettitudine**, l'incapacità di vivere, non è più un limite, ma una **risorsa per sopravvivere nella società contemporanea**.
Zeno **conosce ed accetta** i propri limiti e questo gli permette di affrontare le difficoltà della vita.

Al riguardo scrisse infatti ad un giovane scrittore che gli chiedeva consigli sulla psicoanalisi : 
"*E perchè voler curare la nostra malattia ? Davvero dobbiamo togliere all'umanità quello che essa ha di meglio? Noi siamo una vivente protesta contro la ridicola concezione del superuomo come ci è stata gabellata.*"

Al *superuomo* in gradi di controllare ogni aspetto dell'esistenza e di dominare se stesso e il mondo, quindi, Svevo preferisce l'uomo nevrotico, inetto e tuttavia capace di conoscersi e di guardare a se stesso e agli altri con compassione ed ironia.
## References

- [[Italo Svevo - vita]]
- [[Pensiero di Sigmund Freud]]
- [[L'ultima sigaretta]]
- [[Un'esplosione enorme]]