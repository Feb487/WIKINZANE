2025-03-28 11:35

Tags : [[Luigi Pirandello]]

# La Patente

**La patente** è una novella scritta da **Luigi Pirandello**, uno dei più grandi scrittori italiani del **Novecento**. Pubblicata per la prima volta nel 1909, la storia ruota attorno al personaggio di Rosario Chiàrchiaro, un uomo intrappolato all'interno di una maschera che gli hanno imposto gli altri.

Il giudice D’Andrea svolge il suo lavoro in modo estremamente meticoloso e lo fa a tal punto che, trovandosi davanti un caso in che lo lasciava alquanto perplesso, **decide di far chiamare il querelante per convincerlo a ritirare la querela** che, secondo la sua opinione, avrebbe finito per penalizzarlo ulteriormente. Ecco il caso: Rosario Chiàrchiaro aveva sporto querela contro due ragazzi che lo avevano preso in giro facendo gesti osceni contro la iella che, secondo loro, portava l’uomo.

Ma il giudice non avrebbe potuto incriminare i ragazzi per un fatto del genere senza contare che alla fine la fama di iettatore di Chiàrchiaro si sarebbe diffusa ulteriormente. L’effetto ottenuto, insomma, avrebbe finito per essere l’opposto di quello voluto o, almeno, questo era quello che lui pensava.

**Quando Chiàrchiaro arrivò davanti al giudice D’Andrea aveva effettivamente l’aspetto di uno iettatore** (*vestito di nero, tono sommesso, espressione trieste*) e ammise addirittura di esserlo. Il giudice si manifestò sorpreso dalla sua incongruenza e gli chiese perché avesse querelato i ragazzi che lo ritenevano uno iettatore se poi lui stesso si riteneva tale. L’uomo rispose che effettivamente voleva che la gente lo ritenesse portatore di sfortuna per essere pagato da coloro che non volevano trovarsi la jella addosso e, a tal fine, voleva un riconoscimento ufficiale: una vera e propria “patente”! **Chiàrchiaro, stanco dell’umanità che lo circonda, vuole vendicarsi sfruttando la superstizione dei più e quindi facendo pagare una tassa al suo passaggio**.
## References

- [[Luigi Pirandello - poetica]]